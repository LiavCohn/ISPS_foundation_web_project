פסיכוזה היא מצב נפשי קיצוני של אובדן מלא או חלקי של הקשר עם המציאות.
אדם ששרוי במצב זה יתקשה להבדיל בין המציאות, לבין עולמו הפנימי-
דבר זה יכול להתבטא דרך מחשבות שווא, דיבור מבולבל, הזיות, בעיות תפיסה והתנהגות חריגה ולא מובנת.

ממה נגרמת פסיכוזה?

הפרעה זו מצביעה ברוב המקרים על תפקוד לקוי באחד או יותר מהתחומים הבאים: תפיסה, תחושה, תקשורת, רגש, חשיבה,
או בכולם יחדיו.

מצב פסיוטי יכול להיגרם ממספר רב של גורמים ומחלות, למשל ממחלת הסכיזופרניה, שאחד מביטוייה המרכזיים
הוא התקפים פסיכוטיים תכופים.
מצבים פסיכוטיים יכולים גם להיגרם על ידי מצבים של נזק גופני הפוגעים ישירות במוח ( למשל זיהום, התייבשות, סמים).

טיפול בפסיכוזה

הטיפול בהתקפים פסיכוטיים הינו משולב, וכולל גם מתן תרופות אנטי-פסיכוטיות וטיפול פסיכולוגי.
תרופות אנטי פסיכוטיות מסייעות להפחית את הסימפטומים הקשים של התקפי הפסיכוזה, ועוזרות בתפקוד המטופל בחיים היומיומיים.

הטיפול הפסיכולוגי עוזר למטופל להבין ולזהות את דפוסי המחשבה וההתנהגות הפוגעניים בחייו, ולהחליף אותם בדפוסים חיוביים יותר,
כך שיוכל לחזור לחיות חיי שגרה.

במצב חריף של פסיכוזה יש צורך בטיפול במסגרת אשפוז, כך שלמטופל יהיה אפשרות לקבלת טיפול צמוד מצוות מוסמך.
לפרטים נוספים לחץ כאן.